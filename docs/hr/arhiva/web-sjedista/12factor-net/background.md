---
author: Adam Wiggins
---

# Pozadina

!!! note
    Sadržaj u nastavku je prijevod web sjedišta [The Twelve-Factor App](https://12factor.net/).

Suradnici u izradi ovog dokumenta bili su izravno uključeni u razvoj i implementaciju stotina aplikacija, a neizravno su svjedočili razvoju, radu i skaliranju stotina tisuća aplikacija putem našeg rada na platformi [Heroku](https://www.heroku.com/).

Ovaj dokument sintetizira sva naša iskustva i zapažanja o širokom spektru aplikacija softvera kao usluge u stvarnom svijetu. On je triangulacija idealnih praksi za razvoj aplikacija, pri čemu se posebna pozornost posvećuje dinamici organskog rasta aplikacije tijekom vremena, dinamici suradnje između razvojnih programera koji rade na bazi kôda aplikacije i [izbjegavanje troškova erozije softvera](https://blog.heroku.com/the_new_heroku_4_erosion_resistance_explicit_contracts).

Naša motivacija je podizanje svijesti o nekim sustavnim problemima koje smo vidjeli u suvremenom razvoju aplikacija, pružanje zajedničkog rječnika za raspravu o tim problemima i pružanje niza širokih konceptualnih rješenja za te probleme s popratnom terminologijom. Format je inspiriran knjigama Martina Fowlera *[Uzorci arhitekture poslovne aplikacije](https://books.google.com/books?id=FyWZt5DdvFkC)* i *[Refactoring](https://books.google.com/books?id=1MsETFPD3I0C)*.
