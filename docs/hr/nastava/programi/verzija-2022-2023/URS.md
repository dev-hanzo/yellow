# Upravljanje računalnim sustavima

## Opće informacije

Nositelj predmeta: doc. dr. sc. Vedran Miletić  
Naziv predmeta: Upravljanje računalnim sustavima  
Studijski program: Preddiplomski sveučilišni studij Informatika  
Status predmeta: **obvezatan** za modul KS  
Godina: 3.  
Bodovna vrijednost i način izvođenja nastave:

- ECTS koeficijent opterećenosti studenata: 5
- Broj sati (P+V+S): 30+30+0

## Opis predmeta

### Ciljevi predmeta

Cilj je predmeta usvajanje znanja o upravljanja računalnim sustavima i vještina za korištenje alata za instalaciju i nadogradnju operacijskog sustava te nadzor i upravljanje računalnim sustavom.

### Uvjeti za upis predmeta

Položen predmet Operacijski sustavi i odslušan predmet Računalne mreže.

### Očekivani ishodi učenja za predmet

Očekuje se da nakon izvršavanja svih programom predviđenih obveza studenti budu sposobni:

I1. Napisati internu dokumentaciju računalnog sustava.  
I2. Pripremiti virtualni stroj s operacijskim sustavom, instaliranim softverom te postavkama računalnih resursa, umrežavanja i pohrane podataka prema danim uputama.  
I3. Upravljati postojećim uslugama operacijskog sustava i stvoriti vlastite usluge.  
I4. Upravljati korisnicima i grupama na operacijskom sustavu, specijalno s ciljem kontrole pristupa datotekama.  
I5. Povezati više stvarnih ili virtualnih računala u mrežu sa zadanim svojstvima i ograničenjima.  
I6. Upravljati procesom pokretanja operacijskog sustava i postavkama jezgre.  
I7. Izgraditi jezgru operacijskog sustava, upravljačke programe i aplikativne softvere.

### Sadržaj predmeta

- Osnovni pojmovi upravljanja računalnim sustavom. Korištenje postojeće dokumentacije. Izrada interne dokumentacije.
- Virtualizacija. Puna virtualizacija. Kontejnerska virtualizacija.
- Instalacija operacijskog sustava. Instalacija softvera. Upravljanje korisnicima i grupama. Dozvole i kontrola pristupa.
- Upravljanje pohranom podataka. Izrada sigurnosnih kopija podataka.
- Upravljanje uslugama. Automatizacija zadaća. Praćenje događaja.
- Proces pokretanja računalnog sustava. Upravljanje jezgrom operacijskog sustava. Upravljački programi hardvera.
- Ograničavanje lokalnog pristupa. Ograničavanje pristupa putem mreže.

### Vrsta izvođenja nastave

- [x] predavanja
- [ ] seminari i radionice
- [x] vježbe
- [x] obrazovanje na daljinu
- [ ] terenska nastava
- [x] samostalni zadaci
- [ ] multimedija i mreža
- [x] laboratorij
- [ ] mentorski rad
- [ ] ostalo ___________________

### Komentari

Nastava se izvodi kombinirajući rad u učionici i računalnom laboratoriju uz primjenu sustava za udaljeno učenje. Studenti će kod upisa kolegija biti upućeni na korištenje sustava za udaljeno učenje. U izvedbenom planu objavit će se detaljan raspored nastave s predavanjima i vježbama.

### Obveze studenata

Obaveze studenata u predmetu su:

- Redovito pratiti aktivnosti predmeta u okviru sustava za udaljeno učenje i pohađati nastavu kada se odvija u obliku predavanja, auditornih i/ili laboratorijskih vježbi.
- Pristupiti kontinuiranim provjerama znanja (teorijskim i praktičnim kolokvijima) i uspješno ih položiti.
- Izraditi individualni ili timski praktični rad na zadanu temu.
- Pristupiti završnom ispitu i na njemu postići barem 50% bodova.

Detaljan način razrade bodovanja na predmetu te pragovi prolaza za pojedine aktivnosti koje se boduju biti će navedeni u izvedbenom planu predmeta.

### Praćenje[^1] rada studenata

- Pohađanje nastave: 2
- Aktivnost u nastavi:
- Seminarski rad:
- Eksperimentalni rad:
- Pismeni ispit:
- Usmeni ispit: 1
- Esej:
- Istraživanje:
- Projekt:
- Kontinuirana provjera znanja: 1
- Referat:
- Praktični rad: 1
- Portfolio:

### Postupak i primjeri vrednovanja pojedinog ishoda učenja tijekom nastave i na završnom ispitu

- Praktična provjera znanja na računalu (praktični kolokvij) u kojoj student uz korištenje postojeće dokumentacije pokazuje sposobnost korištenja alata za upravljanje računalnim sustavima, na primjer upravljanje korisnicima, grupama, dozvolama, uslugama, pohranom podataka, jezgrom i procesom pokretanja operacijskog sustava te alata za izgradnju softvera (I2, I3, I4, I6, I7).
- Grupni ili individualni praktični rad u kojem studenti prema zadanim uputama postavljaju virtualnu mašinu (ili više njih) s traženim operacijskim sustavom, aplikacijama i uslugama te pišu internu dokumentaciju procesa instalacije i podešavanja mašine (ili više njih) (I1, I2, I3, I4, I5).
- Usmena provjera znanja u kojoj student pokazuje razumijevanje teorijskih koncepata upravljanja računalnim sustavom, na primjer pomoću esejskih pitanja i demonstracije vještine (I3, I4, I5, I6, I7).

### Obvezna literatura (u trenutku prijave prijedloga studijskog programa)

1. Limoncelli, T., Hogan, C. J. & Chalup, S. R. *The practice of system and network administration*. (Addison-Wesley, 2007).
2. Beyer, B., Jones, C., Petoff, J. & Murphy, N. R. *Site reliability engineering: how Google runs production systems*. (O'Reilly, 2016). Dostupno online: [sre.google/sre-book/table-of-contents/](https://sre.google/sre-book/table-of-contents/)
3. Red Hat customer content services. *System administration*. (Red Hat, 2022). Dostupno online: [access.redhat.com/documentation/en-us/red_hat_enterprise_linux/](https://access.redhat.com/documentation/en-us/red_hat_enterprise_linux/)
4. Aoki, O. *Debian reference*. (Debian, 2022). Dostupno online: [www.debian.org/doc/manuals/debian-reference/](https://www.debian.org/doc/manuals/debian-reference/)
5. *ArchWiki*. (Arch Linux, 2022). Dostupno online: [wiki.archlinux.org](https://wiki.archlinux.org/)
6. The FreeBSD documentation project. *FreeBSD handbook*. (FreeBSD, 2022). Dostupno online: [docs.freebsd.org/en/books/handbook/](https://docs.freebsd.org/en/books/handbook/)
7. Skripte, prezentacije i ostali materijali za učenje dostupni u e-kolegiju.

### Dopunska literatura (u trenutku prijave prijedloga studijskog programa)

1. Hennessy, J. L. & Patterson, D. A. *Computer architecture: a quantitative approach*. (Morgan Kaufmann, 2007).
2. Frisch, Ae. *Essential system administration*. (O'Reilly, 2002).
3. Nemeth, E., Snyder, G., Hein, T. R., Whaley, B. & Mackin, D. *Unix and Linux system administration handbook*. (Addison-Wesley, 2017).

### Broj primjeraka obavezne literature u odnosu na broj studenata koji trenutno pohađaju nastavu na predmetu

| Naslov | Broj primjeraka | Broj studenata |
| ------ | --------------- | -------------- |
| The practice of system and network administration | 1 | 30 |
| Site reliability engineering: how Google runs production systems | [Dostupno online](https://sre.google/sre-book/table-of-contents/) | 30 |
| System administration | [Dostupno online](https://access.redhat.com/documentation/en-us/red_hat_enterprise_linux/) | 30 |
| Debian reference | [Dostupno online](https://www.debian.org/doc/manuals/debian-reference/) | 30 |
| ArchWiki | [Dostupno online](https://wiki.archlinux.org/) | 30 |
| FreeBSD handbook | [Dostupno online](https://docs.freebsd.org/en/books/handbook/) | 30 |

### Načini praćenja kvalitete koji osiguravaju stjecanje izlaznih znanja, vještina i kompetencija

Predviđa se periodičko provođenje evaluacije s ciljem osiguranja i kontinuiranog unapređenja kvalitete nastave i studijskog programa (u okviru aktivnosti Odbora za upravljanje i unapređenje kvalitete Odjela za informatiku). U zadnjem tjednu nastave provodit će se anonimna evaluacija kvalitete održane nastave od strane studenata. Provest će se i analiza uspješnosti studenata na predmetu (postotak studenata koji su položili predmet i prosjek njihovih ocjena).

[^1]: **Važno:** Uz svaki od načina praćenja rada studenata unijeti odgovarajući udio u ECTS bodovima pojedinih aktivnosti tako da ukupni broj ECTS bodova odgovara bodovnoj vrijednosti predmeta. Prazna polja upotrijebiti za dodatne aktivnosti.
