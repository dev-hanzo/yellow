# Programiranje za web

## Opće informacije

Nositelj predmeta: doc. dr. sc. Vedran Miletić  
Naziv predmeta: Programiranje za web  
Studijski program: Preddiplomski sveučilišni studij Informatika  
Status predmeta: **obvezatan** za modul RPP  
Godina: 3.  
Bodovna vrijednost i način izvođenja nastave:

- ECTS koeficijent opterećenosti studenata: 5
- Broj sati (P+V+S): 30+30+0

## Opis predmeta

### Ciljevi predmeta

Usvajanje znanja o naprednim konceptima razvoja interaktivnih web aplikacija (prednostima i nedostatcima pojedinih pristupa razvoju -- proceduralni, objektno orijentirani, model-view-controller, model-view-viewmodel, uzorci dizajna), korištenja JavaScript tehnologija za izradu web aplikacija te usvajanje tehnologija i vještina potrebnih za samostalan rad web programera -- sigurnosni koncepti u web programiranju, testiranje i dokumentiranje koda, timski rad u sustavima za čuvanje verzija.

### Uvjeti za upis predmeta

Odslušan predmet Uvod u programiranje za web.

### Očekivani ishodi učenja za predmet

Očekuje se da nakon izvršavanja svih programom predviđenih obveza studenti budu sposobni:

I1. Izraditi bazu podataka korištenjem relacijskog sustava za upravljanje bazom podataka i poznavati mogućnosti njegove uporabe u web aplikacijama.  
I2. Identificirati i analizirati različite pristupe razvoju web aplikacija.  
I3. Izraditi web aplikaciju prema zadanim funkcionalnim i nefunkcionalnim zahtjevima korištenjem različitih pristupa (proceduralno, objektno orijentirano, model-view-controller, model-view-viewmodel).  
I4. Identificirati prednosti i nedostatke pojedinih pristupa razvoju web aplikacija u smislu kvalitete programskog rješenja.  
I5. Prepoznati pojedine uzorke dizajna uz identifikaciju prednosti implementacije pojedinog uzorka.  
I6. Razviti skup testova i provoditi testiranje radi kontrole kvalitete programskog rješenja.  
I7. Generirati dokumentaciju programskog rješenja.  
I8. Primijeniti tehnike timskog rada u sustavima za čuvanje verzija.

### Sadržaj predmeta

- Objektno modeliranje web aplikacija i objektno programiranje u skriptnim programskim jezicima za web: klase, objekti, metode; konstruktori, nasljeđivanje, nadjačavanje. Uzorci dizajna u web aplikacijama.
- Relacijski model podataka i relacijske baze podataka: definiranje strukturnih osobina tablica i baze podataka; tvorba tablica i baze podataka. Jezik SQL, tvorba sastavljenih SQL izraza (naredbi).
- Dvosmjerna komunikacija između klijenta, poslužitelja (web aplikacije), interpretera i sustava baze podataka.
- Kreiranje komunikacijskog sučelja za pristup web aplikaciji; kreiranje veze skripta i sustava baze podataka, prihvat i oblikovanje odgovora iz baze podataka. Upiti i mijenjanje sadržaja baze pomoću skriptnog programskog jezika. Skriptiranje korištenjem JavaScript tehnologija.
- Sigurnost web aplikacija.
- Pisanje i provođenje automatiziranih testova koda. Pisanje i generiranje dokumentacije koda.
- Timski rad u sustavima za čuvanje verzija.

### Vrsta izvođenja nastave

- [x] predavanja
- [ ] seminari i radionice
- [x] vježbe
- [x] obrazovanje na daljinu
- [ ] terenska nastava
- [x] samostalni zadaci
- [ ] multimedija i mreža
- [x] laboratorij
- [ ] mentorski rad
- [ ] ostalo ___________________

### Komentari

Nastava se izvodi u mješovitom obliku, kombinirajući rad u učionici, računalnom laboratoriju, individualni rad izvan učionice i e-učenje, koristeći sustav za udaljeno učenje te će se u izvedbenom planu objaviti detaljan raspored nastave s online lekcijama i predavanjima u učionici. Studenti će kod upisa kolegija biti upućeni na korištenje alata iz sustava.

### Obveze studenata

Obaveze studenata u predmetu su:

- Redovito pratiti aktivnosti predmeta u okviru sustava za udaljeno učenje i pohađati nastavu kada se odvija obliku predavanja, auditornih i/ili laboratorijskih vježbi.
- Pristupiti kontinuiranim provjerama znanja (teorijskim i praktičnim kolokvijima).
- Osmisliti, izraditi i prezentirati rješenje praktičnog projektnog zadatka.
- Pristupiti završnom ispitu i na njemu postići barem 50% bodova.

Detaljan način razrade bodovanja na predmetu te pragovi prolaza za pojedine aktivnosti koje se boduju biti će navedeni u izvedbenom planu predmeta.

### Praćenje[^1] rada studenata

- Pohađanje nastave: 2
- Aktivnost u nastavi:
- Seminarski rad:
- Eksperimentalni rad:
- Pismeni ispit:
- Usmeni ispit:
- Esej:
- Istraživanje:
- Projekt:
- Kontinuirana provjera znanja: 1
- Referat:
- Praktični rad: 2
- Portfolio:

### Postupak i primjeri vrednovanja pojedinog ishoda učenja tijekom nastave i na završnom ispitu

- Pisana ili online provjera znanja (teorijski kolokviji) u kojoj student pokazuje razumijevanje teorijskih koncepata (I1-I8).
- Praktična provjera znanja (praktični kolokviji) u kojoj student u zadanom programskom jeziku na računalu radi implementaciju dane web aplikacije (I1-I7).
- Praktični projektni zadatak u kojem student u timu primjenjuje stečene vještine i znanja s ciljem rješavanja problemskih zadataka kao što je razvoj cjelovite web aplikacije na timsko odabranoj temi prema unaprijed zadanim uputama i kriterijima za vrednovanje (I1-I8).

### Obvezna literatura (u trenutku prijave prijedloga studijskog programa)

1. Wiggins, A. *The Twelve-Factor App*. (Heroku, 2017). Dostupno online: [12factor.net](https://12factor.net/)
2. Kamran, A. *Backend Developer Roadmap*. (roadmap.sh, 2022). Dostupno online: [roadmap.sh/backend](https://roadmap.sh/backend)
3. *Server-side website programming*. (MDN Web Docs, 2022). Dostupno online: [developer.mozilla.org/en-US/docs/Learn/Server-side](https://developer.mozilla.org/en-US/docs/Learn/Server-side)
4. Skripte, prezentacije i ostali materijali za učenje dostupni u e-kolegiju.

### Dopunska literatura (u trenutku prijave prijedloga studijskog programa)

1. Fowler, M., Rice, D., Foemmel, M., Hieatt, E., Mee, R., Stafford, R. *Patterns of Enterprise Application Architecture*. (Addison-Wesley, 2002).
2. Fowler, M. *Refactoring*. (Addison-Wesley, 2018).
3. Humble, J. & Farley, D. *Continuous Delivery*. (Addison-Wesley, 2010).
4. McConnel, S. *Rapid Development*. (Microsoft Press, 1996).
5. McConnel, S. *Code Complete*. (Microsoft Press, 2004).
6. Brooks, F. J. *The Mythical Man-Month*. (Addison-Wesley, 1995).
7. Hoffman, K. *Beyond the 12 Factor App*. (O'Reilly, 2016).
8. Chacon, S. *Pro Git*. (Apress, 2014). Dostupno online: [git-scm.com/book/en/v2](https://git-scm.com/book/en/v2)

### Broj primjeraka obavezne literature u odnosu na broj studenata koji trenutno pohađaju nastavu na predmetu

| Naslov | Broj primjeraka | Broj studenata |
| ------ | --------------- | -------------- |
| The Twelve-Factor App | [Dostupno online](https://12factor.net/) | 30 |
| Backend Developer Roadmap | [Dostupno online](https://roadmap.sh/backend) | 30 |
| Server-side website programming | [Dostupno online](https://developer.mozilla.org/en-US/docs/Learn/Server-side) | 30 |

### Načini praćenja kvalitete koji osiguravaju stjecanje izlaznih znanja, vještina i kompetencija

Predviđa se periodičko provođenje evaluacije s ciljem osiguranja i kontinuiranog unapređenja kvalitete nastave i studijskog programa (u okviru aktivnosti Odbora za upravljanje i unapređenje kvalitete Odjela za informatiku). U zadnjem tjednu nastave provodit će se anonimna evaluacija kvalitete održane nastave od strane studenata. Provest će se i analiza uspješnosti studenata na predmetu (postotak studenata koji su položili predmet i prosjek njihovih ocjena).

[^1]: **Važno:** Uz svaki od načina praćenja rada studenata unijeti odgovarajući udio u ECTS bodovima pojedinih aktivnosti tako da ukupni broj ECTS bodova odgovara bodovnoj vrijednosti predmeta. Prazna polja upotrijebiti za dodatne aktivnosti.
