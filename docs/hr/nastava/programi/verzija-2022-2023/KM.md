# Komunikacijske mreže

## Opće informacije

Nositelj predmeta: doc. dr. sc. Vedran Miletić  
Naziv predmeta: Komunikacijske mreže  
Studijski program: Preddiplomski sveučilišni studij Informatika  
Status predmeta: **obvezatan** za modul KS  
Godina: 3.  
Bodovna vrijednost i način izvođenja nastave:

- ECTS koeficijent opterećenosti studenata: 5
- Broj sati (P+V+S): 30+30+0

## Opis predmeta

### Ciljevi predmeta

Cilj je predmeta usvajanje znanja o uređajima, protokolima i standardima u domeni komunikacijskih mreža te njihovoj primjeni u izgradnji pojedinih vrsta mreža, s naglaskom na mreže u podatkovnim centrima.

### Uvjeti za upis predmeta

Položen predmet Računalne mreže.

### Očekivani ishodi učenja za predmet

Očekuje se da nakon izvršavanja svih programom predviđenih obveza studenti budu sposobni:

I1. Klasificirati i usporediti komunikacijske mreže.  
I2. Objasniti način na koji preklopnik u mreži upravlja zagušenjem, tokom i prometom.  
I3. Analizirati komunikacijske mreže u podatkovnim centrima korištenjem dokumentacije uređaja i protokola te softverskih alata.  
I4. Navesti prednosti i nedostatke pojedinih topologija mreža s ciljem odabira optimalne topologije kod izgradnje ili nadogradnje komunikacijske mreže.  
I5. Složiti virtualizaciju mreža i mrežnih funkcija korištenjem odgovarajućih softverskih alata.  
I6. Prepoznati i izraziti trendove razvoja informacijsko-komunikacijske tehnologije u domeni komunikacijskih mreža u podatkovnim centrima.

### Sadržaj predmeta

- Evolucija komunikacijskih mreža. Uređaji, mrežni protokoli i standardi.
- Arhitektura preklopnika. Topologije preklopnika. Upravljanje zagušenjem. Upravljanje tokom. Upravljanje prometom.
- Topologije mreža u podatkovnim centrima. Standardi mreža u podatkovnim centrima.
- Virtualizacija mreža. Odvajanje upravljačke i podatkovne funkcije mreže. Virtualizacija mrežnih funkcija.
- Trendovi razvoja komunikacijskih mreža u podatkovnim centrima.

### Vrsta izvođenja nastave

- [x] predavanja
- [ ] seminari i radionice
- [x] vježbe
- [x] obrazovanje na daljinu
- [ ] terenska nastava
- [x] samostalni zadaci
- [ ] multimedija i mreža
- [x] laboratorij
- [ ] mentorski rad
- [ ] ostalo ___________________

### Komentari

Nastava se izvodi kombinirajući rad u učionici i računalnom laboratoriju uz primjenu sustava za udaljeno učenje. Studenti će kod upisa kolegija biti upućeni na korištenje sustava za udaljeno učenje. U izvedbenom planu objavit će se detaljan raspored nastave s predavanjima i vježbama.

### Obveze studenata

Obaveze studenata u predmetu su:

- Redovito pratiti aktivnosti predmeta u okviru sustava za udaljeno učenje i pohađati nastavu kada se odvija u obliku predavanja, auditornih i/ili laboratorijskih vježbi.
- Riješiti problemske zadatke zadane za domaću zadaću i predati rješenja prije navedenih rokova.
- Odgovoriti na pitanja i riješiti problemske zadatke zadane na auditornim i/ili laboratorijskim vježbama.
- Pristupiti završnom ispitu i na njemu postići barem 50% bodova.

Detaljan način razrade bodovanja na predmetu te pragovi prolaza za pojedine aktivnosti koje se boduju biti će navedeni u izvedbenom planu predmeta.

### Praćenje[^1] rada studenata

- Pohađanje nastave: 2
- Aktivnost u nastavi:
- Seminarski rad:
- Eksperimentalni rad: 1
- Pismeni ispit: 1
- Usmeni ispit:
- Esej:
- Istraživanje:
- Projekt:
- Kontinuirana provjera znanja: 1
- Referat:
- Praktični rad:
- Portfolio:

### Postupak i primjeri vrednovanja pojedinog ishoda učenja tijekom nastave i na završnom ispitu

- U domaćim zadaćama u vidu online provjere znanja se od studenta traži da preda datoteke s rješenjima problemskih zadataka te tako pokaže sposobnost postavljanja modela mreže i/ili tražene konfiguracije mrežne usluge korištenjem simulatora mreže, emulatora mreže te poslužiteljskih i klijentskih aplikacija (I3, I5).
- Na laboratorijskim vježbama se od studenta traži da riješi pisanu ili online provjeru znanja u kojoj student pokazuje razumijevanje teorijskih koncepata potrebnih za rješavanje programskih zadataka, na primjer pomoću pitanja višestrukog izbora, pitanja nadopunjavanja i esejskih pitanja (I2, I4). Nakon rješavanja pisane ili online provjere student pristupa rješavanju problemskih zadataka i predaje datoteke s rješenjima zadataka putem online provjere znanja te tako pokaže sposobnost postavljanja modela mreže i/ili tražene konfiguracije mrežne usluge korištenjem simulatora mreže, emulatora mreže te poslužiteljskih i klijentskih aplikacija I3, I5).
- Pisana ili online provjera znanja u kojoj student pokazuje razumijevanje teorijskih koncepata komunikacijskih mreža, na primjer pomoću pitanja višestrukog izbora, pitanja nadopunjavanja i esejskih pitanja (I1, I2, I4, I6).

### Obvezna literatura (u trenutku prijave prijedloga studijskog programa)

1. Kurose, J. F. & Ross, K. W. *Computer networking: a top-down approach*. (Pearson, 2013).
2. Peterson, L. L. & Davie, B. S. *Computer networks: a systems approach*. (Morgan Kaufmann, 2012).
3. Skripte, prezentacije i ostali materijali za učenje dostupni u e-kolegiju.

### Dopunska literatura (u trenutku prijave prijedloga studijskog programa)

1. Bažant, A., Gledec, G., Ilić, Ž., Ježić, G., Kos, M., Kunštić, M., Lovrek, I., Matijašević, M., Mikac, B. & Sinković, V. *Osnovne arhitekture mreža*. (Element, 2014).
2. Halsall, F. *Computer networking and the Internet*. (Addison-Wesley, 2006).
3. Tanenbaum, A. S. & Wetherall, D. *Computer networks*. (Pearson/Prentice Hall, 2011).
4. Sterbenz, J. P. G. & Touch, J. D. *High speed networking: a systematic approach to high-bandwidth low-latency communication*. (Wiley, 2001).
5. Comer, D. *Computer networks and Internets*. (Pearson, 2015).
6. Comer, D. *Internetworking with TCP/IP*. (Pearson/Prentice Hall, 2013).
7. Lee, G. *Cloud Networking: Understanding Cloud-based Data Center Networks*. (Morgan Kaufmann, 2014).

### Broj primjeraka obavezne literature u odnosu na broj studenata koji trenutno pohađaju nastavu na predmetu

| Naslov | Broj primjeraka | Broj studenata |
| ------ | --------------- | -------------- |
| Computer networking: a top-down approach | 2 | 30 |
| Computer networks: a systems approach | 4 | 30 |

### Načini praćenja kvalitete koji osiguravaju stjecanje izlaznih znanja, vještina i kompetencija

Predviđa se periodičko provođenje evaluacije s ciljem osiguranja i kontinuiranog unapređenja kvalitete nastave i studijskog programa (u okviru aktivnosti Odbora za upravljanje i unapređenje kvalitete Odjela za informatiku). U zadnjem tjednu nastave provodit će se anonimna evaluacija kvalitete održane nastave od strane studenata. Provest će se i analiza uspješnosti studenata na predmetu (postotak studenata koji su položili predmet i prosjek njihovih ocjena).

[^1]: **Važno:** Uz svaki od načina praćenja rada studenata unijeti odgovarajući udio u ECTS bodovima pojedinih aktivnosti tako da ukupni broj ECTS bodova odgovara bodovnoj vrijednosti predmeta. Prazna polja upotrijebiti za dodatne aktivnosti.
