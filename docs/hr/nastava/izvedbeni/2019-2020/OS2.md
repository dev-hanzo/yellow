SVEUČILIŠTE U RIJECI  
ODJEL ZA INFORMATIKU  
Ulica Radmile Matejčić 2, Rijeka  
Akademska godina 2019./2020.

# OPERACIJSKI SUSTAVI 2

Studij: Preddiplomski studij informatike  
Godina i semestar: 2. godina, 4. semestar

Studij: Preddiplomski dvopredmetni studij informatike  
Godina i semestar: 2. godina, 4. semestar

Web stranice predmeta: [lab.miletic.net/hr/nastava/kolegiji/OS2/](https://lab.miletic.net/hr/nastava/kolegiji/OS2/) [moodle.srce.hr/2019-2020/](https://moodle.srce.hr/2019-2020/)

ECTS bodovi: 5 (4)

Nastavno opterećenje: 2 + 2 (2 + 1)

**Nositelj predmeta:**

izv. prof. dr. sc. Božidar Kovačić

E-mail: bkovacic@inf.uniri.hr  
Web stranica: [portal.uniri.hr/Portfelj/1506](https://portal.uniri.hr/Portfelj/1506)  
Ured: Ulica Radmile Matejčić 2, O-414  
Vrijeme konzultacija: utorkom od 10 do 12 sati ili po dogovoru e-mailom

**Asistent:**

v\. pred. dr. sc. Vedran Miletić

E-mail: vmiletic@inf.uniri.hr  
Web stranica: [vedran.miletic.net](https://vedran.miletic.net/)  
Ured: Ulica Radmile Matejčić 2, O-520  
Vrijeme konzultacija: utorkom od 14 do 16 sati ili po dogovoru e-mailom

## Razvijanje općih i specifičnih kompetencija (znanja i vještina)

- upoznavanje studenata sa distribuiranim sustavima;
- usvajanje znanja o osnovnim pojmovima distribuiranih operacijskih sustava: komunikacija i sinkronizacija, upravljanje podacima, zaštita.

## Korespodentnost i korelativnost programa

U ovom kolegiju iznose se temeljna znanja iz distribuiranih operacijskih sustava. Sadržaj ovog predmeta naslanja se na kolegij Operacijski sustavi 1, te na kolegije koji se odnose na građu računala i računalne mreže.

## Okvirni sadržaj predmeta

Paralelni sustavi: sinkronizacija i komunikacija u paralelnim sustavima. Distribuirani sustavi. Prijenos poruka, pozivi procedura na daljinu.  Komunikacija između procesa. Upravljanje podacima u distribuiranim sustavima: rad s datotekama i imenicima, implementacija sustava datoteka. Oporavak sustava u slučaju grešaka. Uvod u sustave u realnom vremenu. Zaštita i sigurnost u distribuiranim sustavima.

## Oblici provođenja nastave i način provjere znanja

Predavanja, vježbe, konzultacije.

## Popis literature potrebne za studij i polaganje ispita

1. Tanenbaum A., Woodhull A. *Distributed Operating Systems*. (Prentice Hall, 2006.)
1. Skripte, prezentacije i ostali materijali za učenje dostupni u e-kolegiju.

## Popis literature koja se preporučuje kao dopunska

1. Tanenbaum A., Steen M. V. *Distributed Systems: Principles and Paradigms* (2nd Edition). (Pearson Prentice Hall, 2006.)
1. Silberschatz A., Galvin P. B. *Operating System Concepts* (9th Edition). (Addison Wesley, 2012.)

## Način praćenja kvalitete i uspješnosti izvedbe predmeta

Kroz ustrojeni sustav osiguranja kvalitete Odjela za informatiku.

## Mogućnost izvođenja na stranom jeziku

Nema.

| R. BR. | OČEKIVANI ISHODI |
| ------ | ---------------- |
| 1. | definirati i razlikovati strukture distribuiranih operacijskih sustava |
| 2. | definirati i opisati izvođenje komunikacije u distribuiranim operacijskim sustavima |
| 3. | argumentirano objasniti problematiku sinkronizacije u distribuiranim operacijskim sustavima |
| 4. | definirati i opisati načine upravljanja podacima u distribuiranim operacijskim sustavima |
| 5. | opisati načine oporavka sustava u slučaju greške |
| 6. | definirati način implementacije sigurnosti i zaštite |

## AKTIVNOSTI I OCJENJIVANJE STUDENATA

| VRSTA AKTIVNOSTI | ECTS | ISHODI UČENJA | SPECIFIČNA AKTIVNOST | METODA PROCJENJIVANJA | BODOVI MAX. |
| ---------------- | ---- | ------------- | -------------------- | --------------------- | ----------- |
| Pohađanje nastave | 1 | 1--6 | Prisutnost studenata | Popisivanje (evidencija) | 0 |
| Aktivnost u nastavi | 2 | 1--6 | Dvije kontrolne zadaće | 0--15 bodova za svaku kontrolnu zadaću, ovisno o stupnju točnosti i potpunosti | 30 |
| Kontinuirana provjera znanja | 1 | 1--6 | Dva kolokvija | 0--20 bodova za svaki kolokvij, ovisno o stupnju točnosti i potpunosti | 40 |
| Završni ispit | 2 | 1--6 | Pisani test | 30 bodova prema definiranim kriterijima | 30 |
| **UKUPNO** | **5** |   |   |   | **100** |

### Obveze i vrednovanje studenata

#### Pohađanje nastave

Pohađanje nastave je obavezno i nastavnik vodi evidenciju pohađanja za svakoga studenta. Studenti koji izostanu sa više od 30% sati (predavanja ili vježbi) ne mogu pristupiti završnom ispitu kolegija.

Predavanja se izvode u bloku od 2 sata prema rasporedu. Vježbe se izvode na računalima u bloku od 2 školska sata prema rasporedu po grupama koji će se formirati na početku akademskog semestrai objaviti u sustavu Merlin.

Osim prisustvovanja klasičnoj nastavi na predavanjima i vježbama studenti su dužni koristiti **sustav za učenje Merlin** ([moodle.srce.hr/2019-2020/](https://moodle.srce.hr/2019-2020/)).

#### Aktivnost u nastavi

Studenti su dužni redovito se pripremati za vježbe (čitanjem pripremljenih dodatnih materijala), sudjelovati u radu na vježbama, te se očekuje njihovo aktivno uključivanje u rješavanje problemskih zadataka.

Tijekom semestra pisati će se dvije kontrolne zadaće koje će uključivati praktične zadatke iz gradiva vježbi, a na svakoj kontrolnoj zadaći student će moći skupiti maksimalno 15 bodova. Da bi ostvario pravo pristupa završnom ispitu, student mora u ukupnom zbroju bodova na dvije kontrolne zadaće ostvariti barem 50% od mogućih bodova.

Ukoliko student ne zadovolji uvjet prolaska na kontrolnim zadaćama tijekom semestra, a nije prethodno popravljao niti jednu drugu aktivnost kolegija, može pristupiti polaganju popravne zadaće (samo jedne). Na toj zadaći moguće je sakupiti najviše 15 ocjenskih bodova, a da bi se ostvario uvjet prolaska, student mora ostvariti barem 50% bodova u ukupnom zbroju bodova na obje zadaće. Ako student ni tada ne ostvari minimalni navedeni postotak bodova, nema pravo pristupa završnom ispitu kolegija.

Student koji na kontrolnoj zadaći tijekom semestra ostvari najmanje 50% bodova, a nije prethodno popravljao niti jednu drugu aktivnost kolegija i nije zadovoljan ostvarenim brojem bodova, može popravljati kontrolnu zadaću po vlastitom izboru pri kraju semestra (samo jednu). Na popravnoj je zadaći moguće sakupiti najviše 15 ocjenskih bodova, od kojih je za uspješan prolaz potrebno sakupiti najmanje 50% bodova od ukupnog broja bodova na toj kontrolnoj zadaći. Ako student na toj zadaći ne ostvari navedeni minimalni postotak, nema pravo pristupa završnom ispitu, bez obzira na prethodne rezultate.

Student može pristupiti popravnoj prvoj ili drugoj kontrolnoj zadaći koja će se pisati posljednjeg tjedna nastave (ali najviše jednoj). Bodovi ostvareni na popravnoj kontrolnoj zadaći zamjenjuju bodove ostvarene pri prvom pisanju iste kontrolne zadaće.

#### Kontinuirana provjera znanja

Tijekom semestra pisat će se dva kolokvija koje će uključivati teorijska pitanja iz sadržaja predavanja. Na svakom kolokviju student će moći sakupiti najviše 20 ocjenskih bodova. Da bi ostvario ocjenske bodove na pojedinom kolokviju, student mora ostvariti barem 50% bodova od ukupnog broja bodova na tom kolokviju.

### Ocjena iz kolegija

#### Završni ispit

Kontinuiranim radom tijekom semestra na prethodno opisani način studenti mogu ostvariti najviše 70 ocjenskih bodova, a da bi mogli pristupiti završnom ispitu moraju ostvarili 50% i više bodova (minimalno 35).

Studenti koji su skupili najmanje 35 ocjenskih bodova, mogu pristupiti završnom ispitu.

Završni ispit nosi udio od maksimalno 30 ocjenskih bodova, a smatra se položenim samo ako na njemu student postigne minimalno 50%-ni uspjeh (ispitni prag je 50% uspješno riješenih zadataka).

Ukoliko je završni ispit prolazan, skupljeni bodovi će se pribrojati prethodnima i prema ukupnom rezultatu formirati će se pripadajuća ocjena. U suprotnom, student ima pravo pristupa završnom ispitu još 2 puta (ukupno do 3 puta).

#### Konačna ocjena

Donosi se na osnovu zbroja svih bodova prikupljenih tijekom izvođenja nastave prema sljedećoj skali:

- A -- 90%--100% (ekvivalent: izvrstan 5)
- B -- 75%--89,9% (ekvivalent: vrlo dobar 4)
- C -- 60%--74,9% (ekvivalent: dobar 3)
- D -- 50%--59,9% (ekvivalent: dovoljan 2)
- F -- 0%--49,9% (ekvivalent: nedovoljan 1)

### Ispitni rokovi

Redoviti:

- 23\. lipnja 2020.
- 7\. srpnja 2020.

Izvanredni:

- 4\. rujna 2020.
- 18\. rujna 2020.

## RASPORED NASTAVE -- ljetni (IV) semestar ak. god. 2019./2020.

Nastava će se na predmetu odvijati u ljetnom semestru prema sljedećem rasporedu:

- predavanja: **srijeda 10:15--11:45, prostorija O-028**
- vježbe: **četvrtak 10:15--15:45, prostorija O-350**

| Tj. | Datum | Vrijeme | Prostor | Tema | Nastava | Izvođač |
| --- | ----- | ------- | ------- | ---- | ------- | ------- |
| 1. | 4. ožujka 2020. | 12:15--13:45 | O-028 | Uvod u distribuirane operacijske sustave | P | izv. prof. dr. sc. Božidar Kovačić |
| 1. | 5. ožujka 2020. | 12:15--15:45 | O-350 | Instalacija operacijskog sustava | V | v. pred. dr. sc. Vedran Miletić |
| 2. | 11. ožujka 2020. | 12:15--13:45 | O-028 | Uvod u sinkronizaciju i komunikaciju u paralelnim sustavima | P | izv. prof. dr. sc. Božidar Kovačić |
| 2. | 12. ožujka 2020. | 12:15--15:45 | O-350 | Programski jezik Python kao jezik za rad sa sučeljima operacijskog sustava: interpreter, sintaksa, tipovi podataka, naredbe, znakovni nizovi, liste, ulaz i izlaz, funkcije, moduli, standardna biblioteka | V | v. pred. dr. sc. Vedran Miletić |
| 3. | 18. ožujka 2020. | 12:15--13:45 | O-028 | Paralelni sustavi: komunikacija u paralelnim sustavima | P | izv. prof. dr. sc. Božidar Kovačić |
| 3. | 19. ožujka 2020. | 12:15--15:45 | O-350 | Rad s modulima sys i time | V | v. pred. dr. sc. Vedran Miletić |
| 4. | 25. ožujka 2020. | 12:15--13:45 | O-028 | Sinkronizacija: pozivi procedura na daljinu | P | izv. prof. dr. sc. Božidar Kovačić |
| 4. | 26. ožujka 2020. | 12:15--15:45 | O-350 | Rad s modulima datetime i calendar | V | v. pred. dr. sc. Vedran Miletić |
| 5. | 1. travnja 2020. | 12:15--13:45 | O-028 | Sinkronizacija: prijenos poruka, komunikacija između procesa | P | izv. prof. dr. sc. Božidar Kovačić |
| 5. | 2. travnja 2020. | 12:15--15:45 | O-350 | Rad s modulom os | V | v. pred. dr. sc. Vedran Miletić |
| 6. | 8. travnja 2020. | 12:15--13:45 | O-028 | Sinkronizacija: mutual exclusion, zastoji | P | izv. prof. dr. sc. Božidar Kovačić |
| 6. | 9. travnja 2020. | 12:15--15:45 | O-350 | Rad s modulima os i stat | V | v. pred. dr. sc. Vedran Miletić |
| 7. | 15. travnja 2020. | 12:15--13:45 | O-028 | Upravljanje podacima u distribuiranim sustavima: rad s datotekama i imenicima | P | izv. prof. dr. sc. Božidar Kovačić |
| 7. | 16. travnja 2020. | 12:15--15:45 | O-350 | Rad s modulom subprocess | V | v. pred. dr. sc. Vedran Miletić |
| 8. | 22. travnja 2020. | 12:15--13:45 | O-028 | **1. kolokvij: komunikacija i sinkronizacija** | I | izv. prof. dr. sc. Božidar Kovačić |
| 8. | 23. travnja 2020. | 12:15--15:45 | O-350 | Rad s modulima os.path, glob i shutil | V | v. pred. dr. sc. Vedran Miletić |
| 9. | 29. travnja 2020. | 12:15--13:45 | O-028 | Upravljanje podacima u distribuiranim sustavima: implementacija sustava datoteka | P | izv. prof. dr. sc. Božidar Kovačić |
| 9. | 30. travnja 2020. | 12:15--15:45 | O-350 | **1. kontrolna zadaća** | I | v. pred. dr. sc. Vedran Miletić |
| 10. | 6. svibnja 2020. | 12:15--13:45 | O-028 | Oporavak sustava u slučaju grešaka | P | izv. prof. dr. sc. Božidar Kovačić |
| 10. | 7. svibnja 2020. | 12:15--15:45 | O-350 | Rad s modulima locale i gettext | V | v. pred. dr. sc. Vedran Miletić |
| 11. | 13. svibnja 2020. | 12:15--13:45 | O-028 | Uvod u sustave u realnom vremenu | P | izv. prof. dr. sc. Božidar Kovačić |
| 11. | 14. svibnja 2020. | 12:15--15:45 | O-350 | Rad s modulima socket i select | V | v. pred. dr. sc. Vedran Miletić |
| 12. | 20. svibnja 2020. | 12:15--13:45 | O-028 | Zaštita i sigurnost u distribuiranim sustavima | P | izv. prof. dr. sc. Božidar Kovačić |
| 12. | 21. svibnja 2020. | 12:15--15:45 | O-350 | Rad s modulom threading | V | v. pred. dr. sc. Vedran Miletić |
| 13. | 27. svibnja 2020. | 12:15--13:45 | O-028 | Zaštita i sigurnost u distribuiranim sustavima | P | izv. prof. dr. sc. Božidar Kovačić |
| 13. | 28. svibnja 2020. | 12:15--15:45 | O-350 | Rad s modulima threading i signal | V | v. pred. dr. sc. Vedran Miletić |
| 14. | 3. lipnja 2020. | 12:15--13:45 | O-028 | **2. kolokvij: upravljanje podacima u sistribuiranim sustavima, opravak od greške, sigurnost i zaštita** | I | izv. prof. dr. sc. Božidar Kovačić |
| 14. | 4. lipnja 2020. | 12:15--15:45 | O-350 | **2. kontrolna zadaća** | I | v. pred. dr. sc. Vedran Miletić |
| 15. | 10. lipnja 2020. | 12:15--13:45 | O-028 | Analiza postojećeg distribuiranog sustava | P | izv. prof. dr. sc. Božidar Kovačić |
| 15. | 11. lipnja 2020. | 12:15--15:45 | O-350 | *Tijelovo* | V | v. pred. dr. sc. Vedran Miletić |
| 16. | 18. lipnja 2020. | 12:15--15:45 | O-350 | **Popravna kontrolna zadaća** | I | izv. prof. dr. sc. Božidar Kovačić |

P -- predavanja  
V -- vježbe  
I -- pisani ili usmeni ispit, kontinuirana provjera znanja
