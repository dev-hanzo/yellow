SVEUČILIŠTE U RIJECI  
ODJEL ZA INFORMATIKU  
Ulica Radmile Matejčić 2, Rijeka  
Akademska godina 2020./2021.

# SIGURNOST INFORMACIJSKIH I KOMUNIKACIJSKIH SUSTAVA

## OSNOVNI PODACI O PREDMETU

Naziv predmeta: Sigurnost informacijskih i komunikacijskih sustava  
Studijski program: Sveučilišni preddiplomski studij informatike  
Status predmeta: **obvezatan**/izborni  
Semestar: 4.  
Bodovna vrijednost i način izvođenja nastave:

- ECTS koeficijent opterećenosti studenata: 5
- Broj sati (P+V+S): 30+30+0

Nositelj predmeta: izv. prof. dr. sc. Božidar Kovačić  
E-mail: bkovacic@inf.uniri.hr  
Ured: O-414  
Vrijeme konzultacija: Srijedom od 14:00 do 16:00 uz prethodni dogovor e-mailom

Asistent: v. pred. dr. sc. Vedran Miletić  
E-mail: vmiletic@inf.uniri.hr  
Ured: O-520  
Vrijeme konzultacija: Ponedjeljkom od 14:00 do 16:00 uz prethodni dogovor e-mailom

## DETALJNI OPIS PREDMETA

### Ciljevi predmeta

Cilj je predmeta usvajanje temeljnih znanja u području sigurnosti informacijskih sustava, upoznavanje s rizicima i prijetnjama informacijskim sustavima, metodama njihove zaštite, metodama enkripcije i dekripcije podataka te postupcima za mjerenje i vrednovanje postignute razine informacijske sigurnosti.

### Uvjeti za upis predmeta

Odslušani predmeti Osnove informatike i Računalne mreže.

### Očekivani ishodi učenja za predmet

Očekuje se da nakon izvršavanja svih programom predviđenih obveza studenti budu sposobni:

I1. Analizirati protokole u sigurnom i nesigurnom komunikacijskom kanalu.  
I2. Definirati i objasniti razlike između protokola HTTP i HTTPS.  
I3. Odrediti zaštitne funkcije informacijskog sustava, te izgraditi informacijski sustav s autentifikacijskim, autorizacijskim i dnevničkim modulima.  
I4. Procijeniti rizike informacijske sigurnosti osobnih računala i poslužitelja te opisati načine izvođenja mogućih napada.  
I5. Pojasniti načine zaštite informacijskog sustava od pojedinih vrsta napada na integritet podataka.

### Sadržaj predmeta

- Sigurnosni rizici informacijskih sustava. Analiza i procjena rizika. Prijetnje sigurnosti i vjerojatnost njihova nastanka. Ranjivost informacijskih sustava.
- Sigurnosni incidenti informacijskih sustava. Prepoznavanje znakova sigurnosnih incidenata.
- Sigurnosni mehanizmi i kontrolni postupci, kriptografija, enkripcija i dekripcija podataka.
- Upravljanje, poboljšanje i nadzor sustava informacijske sigurnosti. Mjerenje učinkovitosti kontrola.
- Upravljanje sigurnosnim rizicima. Metode za procjenu rizika. Upravljanje rizikom kao instrument unaprjeđivanja sigurnosti.

### Vrsta izvođenja nastave

- [x] predavanja
- [ ] seminari i radionice
- [x] vježbe
- [x] obrazovanje na daljinu
- [ ] terenska nastava
- [x] samostalni zadaci
- [x] multimedija i mreža
- [x] laboratorij
- [ ] mentorski rad
- [ ] ostalo ___________________

### Komentari

Nastava se izvodi kombinirajući rad u učionici i računalnom laboratoriju uz primjenu sustava za udaljeno učenje. Studenti će kod upisa kolegija biti upućeni na korištenje sustava za udaljeno učenje.

### Obavezna literatura (u trenutku prijave prijedloga studijskog programa)

1. Dieter Gollman, "Computer Security", John Wiley & Sons, 2011.
1. Harold F. Tipton, Micki Krause, "Information Security Management", 6th Edition, Taylor & Francis Group, 2007.
1. Thomas R. Peltier, "Information Security Policies and Procedures: A Practitioner's Reference", Second Edition, 2004.
1. Wenliang Du, "Computer Security: A Hands-on Approach", Create Space, 2017.

### Dopunska literatura (u trenutku prijave prijedloga studijskog programa)

1. Donald L. Pipkin, "Information Security", Prentice Hall PTR, 2000.
1. Thomas R. Peltier, "Information Security Risk Analysis", Third Edition, CRC Press, 2010.

### Načini praćenja kvalitete koji osiguravaju stjecanje izlaznih znanja, vještina i kompetencija

Predviđa se periodičko provođenje evaluacije s ciljem osiguranja i kontinuiranog unapređenja kvalitete nastave i studijskog programa (u okviru aktivnosti Odbora za upravljanje i unapređenje kvalitete Odjela za informatiku). U zadnjem tjednu nastave provodit će se anonimna evaluacija kvalitete održane nastave od strane studenata. Provest će se i analiza uspješnosti studenata na predmetu (postotak studenata koji su položili predmet i prosjek njihovih ocjena).

### Mogućnost izvođenja na stranom jeziku

Nema.

## OBVEZE, PRAĆENJE RADA I VREDNOVANJE STUDENATA

| VRSTA AKTIVNOSTI | ECTS | ISHODI UČENJA | SPECIFIČNA AKTIVNOST | METODA PROCJENJIVANJA | BODOVI MAX. |
| ---------------- | ---- | ------------- | -------------------- | --------------------- | ----------- |
| Pohađanje nastave i aktivnosti u nastavi | 1,5 | I1--I5 | Prisutnost studenata i odgovaranje na pitanja nastavnika | Popisivanje (evidencija) | 0 |
| Pisani ispit | 1 | I1, I2 | Kolokvij iz dijela gradiva predavanja | Ovisno o stupnju točnosti i potpunosti | 25 |
| Kontinuirana provjera znanja | 1 | I1, I2 | Pet laboratorijskih vježbi | Ovisno o stupnju točnosti i potpunosti | 25 |
| Projekt (dio) | 0,5 | I3 | Određivanje zaštitne funkcije informacijskog sustava te izrada ili konfiguracija model autentifikacije i autorizacije korisnika za zadanu aplikaciju | 20 bodova prema definiranim kriterijima | 20 |
| Završni ispit | 1 | I3, I4, I5 | Analiza rizika i upravljanje razinom usluga, incidentima, problemima, zahtjevima i raspoloživošću | 30 bodova prema definiranim kriterijima | 30 |
| **UKUPNO** | **5** |   |   |   | **100** |

### Obveze i vrednovanje studenata

#### 1. Pohađanje nastave i aktivnosti u nastavi

Nastava se odvija prema mješovitom modelu u kombinaciji klasične nastave u učionici i online nastave uz pomoć sustava za e-učenje Merlin ([moodle.srce.hr/2020-2021/](https://moodle.srce.hr/2020-2021/)).

#### 2. Pisani ispit

Tijekom semestra pisat će se kolokvij koji će uključivati teorijska pitanja iz dijela sadržaja predavanja. Na kolokviju student će moći sakupiti najviše 25 ocjenskih bodova.

#### 3. Kontinuirana provjera znanja

Tijekom semestra bit će održano pet laboratorijskih vježbi koje će uključivati korištenje algoritama za šifriranje u okviru nekoliko gotovih aplikacija (sigurna ljuska, VPN klijent i poslužitelj, web klijent i poslužitelj te sustav za upravljanje bazom podataka) na računalu prema danim uputama. Laboratorijske vježbe se izvode po modelu obrnute učionice (engl. flipped classroom) tako da student unaprijed dobiva nastavne materijale i zadatke za samostalnu pripremu putem sustava za e-učenje, a zatim na laboratorijskoj vježbi rješava zadatke i predaje rješenja koja se ocjenjuju. Student će rješavanjem zadanih zadataka na svakoj laboratorijskoj vježbi moći skupiti maksimalno 5 bodova, dakle ukupno na svih pet laboratorijskih vježbi maksimalno 25 bodova.

#### 4. Projekt (dio)

Student samostalno ili u paru na praktičnom projektnom zadatku za konkretno zadani informacijski sustav određuje zaštitne funkcije informacijskog sustava te izrađuje ili konfigurira model autentifikacije i autorizacije korisnika za zadanu aplikaciju. Na taj način može steći maksimalno 20 bodova. Student mora ostvariti minimalno 50% (10 bodova) da bi izrađeni projektni zadatak smatrao uspješnim, čime ostvaruje uvjet za pristupanje završnom ispitu.

#### 5. Završni ispit

Student samostalno ili u paru nakon izrade ili konfiguriranja modela autentifikacije i autorizacije korisnika za zadanu aplikaciju projekta u pisanom obliku izrađuje analizu rizika te argumentirano objašnjava postupke upravljanja razinom usluga, incidentima, problemima, zahtjevima i raspoloživošću (npr. izraditi tablicu odaziva s obzirom na vrstu problema i incidenta).

Završni ispit se smatra položenim samo ako na njemu student postigne minimalno 50%-tni uspjeh (ispitni prag je 50% uspješno riješenih zadataka).

### Ocjenjivanje

Kontinuiranim radom tijekom semestra na prethodno opisani način studenti mogu ostvariti najviše 70 ocjenskih bodova, a da bi mogli pristupiti završnom ispitu moraju ostvarili 50% i više bodova (minimalno 35).

Studenti koji su skupili najmanje 35 ocjenskih bodova, mogu pristupiti završnom ispitu.

Ukoliko je završni ispit prolazan, skupljeni bodovi će se pribrojati prethodnima i prema ukupnom rezultatu formirati će se pripadajuća ocjena. U suprotnom, student ima pravo pristupa završnom ispitu još 2 puta (ukupno do 3 puta).

#### Konačna ocjena

Donosi se na osnovu zbroja svih bodova prikupljenih tijekom izvođenja nastave prema sljedećoj skali:

- A -- 90%--100% (ekvivalent: izvrstan 5)
- B -- 75%--89,9% (ekvivalent: vrlo dobar 4)
- C -- 60%--74,9% (ekvivalent: dobar 3)
- D -- 50%--59,9% (ekvivalent: dovoljan 2)
- F -- 0%--49,9% (ekvivalent: nedovoljan 1)

### Ispitni rokovi

Redoviti:

- 24\. lipnja 2021.
- 8\. srpnja 2021.

Izvanredni:

- 2\. rujna 2021.
- 16\. rujna 2021.

## RASPORED NASTAVE -- ljetni (4.) semestar ak. god. 2020./2021.

Nastava će se na predmetu odvijati u zimskom semestru prema sljedećem rasporedu:

- predavanja: srijedom od 12:00 do 13:30 u O-S32 i online
- vježbe: četvrtkom od 16:15 do 17:45 u O-350 i online

| Tj. | Datum | Vrijeme | Prostor | Tema | Nastava | Izvođač |
| --- | ----- | ------- | ------- | ---- | ------- | ------- |
| 1. | 3. 3. 2021. | 12:00--13:30 | online | Sigurnosni rizici informacijskih sustava | P1 | izv. prof. dr. sc. Božidar Kovačić |
| 1. | 4. 3. 2021. | 16:15--17:45 | O-350 | Uvod i motivacija. Hashiranje, kodiranje, šifriranje i zaporke (OpenSSL) | V1 | v. pred. dr. sc. Vedran Miletić |
| 2. | 10. 3. 2021. | 12:00--13:30 | online | Analiza i procjena rizika | P2 | izv. prof. dr. sc. Božidar Kovačić |
| 2. | 11. 3. 2021. | 16:15--17:45 | O-350 | Primjena kriptografije javnog ključa (OpenSSL) | V2 | v. pred. dr. sc. Vedran Miletić |
| 3. | 17. 3. 2021. | 12:00--13:30 | online | Prijetnje sigurnosti i vjerojatnost njihova nastanka | P3 | izv. prof. dr. sc. Božidar Kovačić |
| 3. | 18. 3. 2021. | 16:15--17:45 | O-350 | *Laboratorijska vježba 1:* Sigurna ljuska (OpenSSH) | V3 | v. pred. dr. sc. Vedran Miletić |
| 4. | 24. 3. 2021. | 12:00--13:30 | online | Ranjivost informacijskih sustava | P4 | izv. prof. dr. sc. Božidar Kovačić |
| 4. | 25. 3. 2021. | 16:15--17:45 | O-350 | Certifikat javnog ključa, certifikacijska tijela i sigurni poslužitelj (OpenSSL) | V4 | v. pred. dr. sc. Vedran Miletić |
| 5. | 31. 3. 2021. | 12:00--13:30 | online | Sigurnosni incidenti informacijskih sustava | P5 | izv. prof. dr. sc. Božidar Kovačić |
| 5. | 1. 4. 2021. | 16:15--17:45 | online | *Laboratorijska vježba 2:* Sigurnost virtualne privatne mreže tipa točka-do-točke (OpenVPN) | V5 | v. pred. dr. sc. Vedran Miletić |
| 6. | 7. 4. 2021. | 12:00--13:30 | online | Prepoznavanje znakova sigurnosnih incidenata | P6 | izv. prof. dr. sc. Božidar Kovačić |
| 6. | 8. 4. 2021. | 16:15--17:45 | online | *Laboratorijska vježba 3:* Sigurnost virtualne privatne mreže korištenjem certifikacijskog tijela (OpenVPN i OpenSSL) | V6 | v. pred. dr. sc. Vedran Miletić |
| 7. | 14. 4. 2021. | 12:00--13:30 | O-S32 | **Kolokvij** | P7 | izv. prof. dr. sc. Božidar Kovačić |
| 7. | 15. 4. 2021. | 16:15--17:45 | online | *Laboratorijska vježba 4:* Sigurni web poslužitelj (HTTPie, Apache, OpenSSL i Siege) | V7 | v. pred. dr. sc. Vedran Miletić |
| 8. | 21. 4. 2021. | 12:00--13:30 | O-S32 | Sigurnosni mehanizmi i kontrolni postupci | P8 | izv. prof. dr. sc. Božidar Kovačić |
| 8. | 22. 4. 2021. | 16:15--17:45 | O-350 | *Laboratorijska vježba 5:* Sigurnost baze podataka (MariaDB) | V8 | v. pred. dr. sc. Vedran Miletić |
| 9. | 28. 4. 2021. | 12:00--13:30 | O-S32 | Simetrična kriptografija | P9 | izv. prof. dr. sc. Božidar Kovačić |
| 9. | 29. 4. 2021. | 16:15--17:45 | O-350 | Simetrična kriptografija (Python) | V9 | v. pred. dr. sc. Vedran Miletić |
| 10. | 5. 5. 2021. | 12:00--13:30 | O-S32 | Asimetrična kriptografija | P10 | izv. prof. dr. sc. Božidar Kovačić |
| 10. | 6. 5. 2021. | 16:15--17:45 | O-350 | Asimetrična kriptografija (Python) | V10 | v. pred. dr. sc. Vedran Miletić |
| 11. | 12. 5. 2021. | 12:00--13:30 | O-S32 | Enkripcija i dekripcija podataka | P11 | izv. prof. dr. sc. Božidar Kovačić |
| 11. | 13. 5. 2021. | 16:15--17:45 | O-350 | Autentifikacija i autentificirano šifriranje (Python) | V11 | v. pred. dr. sc. Vedran Miletić |
| 12. | 19. 5. 2021. | 12:00--13:30 | O-S32 | Sigurnost transportnog sloja | P12 | izv. prof. dr. sc. Božidar Kovačić |
| 12. | 20. 5. 2021. | 16:15--17:45 | O-350 | Autentifikacija i sažeci poruka (Python) | V12 | v. pred. dr. sc. Vedran Miletić |
| 13. | 26. 5. 2021. | 12:00--13:30 | online | Upravljanje, poboljšanje i nadzor sustava informacijske sigurnosti. Mjerenje učinkovitosti kontrola | P13 | izv. prof. dr. sc. Božidar Kovačić |
| 13. | 27. 5. 2021. | 16:15--17:45 | O-350 | Napadi na kriptografske algoritme (Python) | V13 | v. pred. dr. sc. Vedran Miletić |
| 14. | 2. 6. 2021. | 12:00--13:30 | online | Upravljanje sigurnosnim rizicima. Metode za procjenu rizika | P14 | izv. prof. dr. sc. Božidar Kovačić |
| 15. | 9. 6. 2021. | 12:00--13:30 | online | Upravljanje rizikom kao instrument unaprjeđivanja sigurnosti | P15 | izv. prof. dr. sc. Božidar Kovačić |
| 15. | 10. 6. 2021. | 16:15--17:45 | O-350 | Sigurnost transportnog sloja (Python) | V14 | v. pred. dr. sc. Vedran Miletić |
| 16. | 17. 6. 2021. | 16:15--17:45 | O-350 | Sigurnost transportnog sloja (Python) | V15 | v. pred. dr. sc. Vedran Miletić |

P -- predavanja  
V -- vježbe

Napomena: Moguće su izmjene rasporeda nastave. Za nove verzije rasporeda potrebno je pratiti obavijesti u e-kolegiju.
