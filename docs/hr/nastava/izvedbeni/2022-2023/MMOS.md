SVEUČILIŠTE U RIJECI  
FAKULTET INFORMATIKE I DIGITALNIH TEHNOLOGIJA  
Ulica Radmile Matejčić 2, Rijeka  
Akademska godina 2022./2023.

# MREŽNI I MOBILNI OPERACIJSKI SUSTAVI

## OSNOVNI PODACI O PREDMETU

Naziv predmeta: Mrežni i mobilni operacijski sustavi  
Studijski program: Sveučilišni preddiplomski studij informatike  
Status predmeta: **obvezatan** za modul KS/izborni  
Semestar: 5.  
Bodovna vrijednost i način izvođenja nastave:

- ECTS koeficijent opterećenosti studenata: 5
- Broj sati (P+V+S): 30+30+0

Nositelj predmeta: izv. prof. dr. sc. Božidar Kovačić  
E-mail: bkovacic@inf.uniri.hr  
Ured: O-414  
Vrijeme konzultacija: Utorkom od 10:00 do 12:00 uz prethodni dogovor e-mailom

Asistent: Matea Turalija  
E-mail: matea.turalija@inf.uniri.hr  
Ured: O-410  
Vrijeme konzultacija: Srijedom od 14:00 do 16:00 uz prethodni dogovor e-mailom

## DETALJNI OPIS PREDMETA

### Ciljevi predmeta

Cilj je predmeta usvajanje temeljnih znanja o mrežnim operacijskim sustavima i operacijskim sustavima mobilnih uređaja, usvajanje znanja o servisima u mrežnim operacijskim sustavima: izvođenje procesa, detekcija hardvera, izvođenje protokola, web servisi i sigurnost, te usvajanje znanja o osnovnim pojmovima operacijskih sustava za mobilne uređaje: upravljanje aktivnostima, komunikacija, servisi i sigurnost.

### Uvjeti za upis predmeta

Položen predmet Operacijski sustavi.

### Očekivani ishodi učenja za predmet

Očekuje se da nakon izvršavanja svih programom predviđenih obveza studenti budu sposobni:

I1. Nabrojati i objasniti osnovne zadatke mrežnih operacijskih sustava u odnosu na strukturu mrežnih operacijskih sustava.  
I2. Analizirati servise mrežnih operacijskih sustava te odabrati servise za pojedine funkcije mrežnih operacijskih sustava prema zadanim specifikacijama.  
I3. Klasificirati i usporediti protokole za potrebe web servisa u mrežnim operacijskim sustavima.  
I4. Analizirati mehanizme sigurnosti za mrežne operacijske sustave mobilnih uređaja te opravdati primjenu osnovnih i dodatnih zaštitnih funkcija za konkretni mrežni operacijski sustav.  
I5. Nabrojati i objasniti osnovne zadatke operacijskih sustava za mobilne uređaje u odnosu na strukturu operacijskih sustava za mobilne uređaje.  
I6. Objasniti načine upravljanja aktivnosti pri izvođenju aplikacija na mobilnim operacijskim sustavima.  
I7. Povezati dijelove operacijskog sustava za mobilne uređaje i hardversko sklopovlje korištene za upravljanje ulazno-izlaznim jedinicama.  
I8. Analizirati mehanizme sigurnosti za operacijske sustave mobilnih uređaja te opravdati primjenu osnovnih i dodatnih zaštitnih funkcija za konkretni operacijski sustav.

### Sadržaj predmeta

- Funkcije mrežnih operacijskih sustava: podrška izvođenju procesa, detekcija hardvera, izvođenje protokola, web servisi, sigurnost
- Implementacije datotečnog sustava, imenovanja i replika u mrežnim operacijskim sustavima
- Mrežni protokoli i podržanost web servisa u mrežnim operacijskim sustavima
- Sigurnost mrežnih operacijskih sustava: autentifikacija i autorizacije, kontrola pristupa resursima, restrikcije u sustavu
- Arhitektura operacijskih sustava za mobilne uređaje
- Upravljanje aktivnosti pri izvođenju aplikacija na mobilnim operacijskim sustavima
- Komunikacija u operacijskim sustavima za mobilne uređaje: obrada zahtjeva korisnika primjenom zaslona osjetljivog na dodir, upravljanje senzorima mobilnih uređaja, podržanost mrežnih servisa
- Servisi operacijskih sustava za mobilne uređaje
- Sigurnost operacijskih sustava za mobilne uređaje

### Vrsta izvođenja nastave

- [x] predavanja
- [ ] seminari i radionice
- [x] vježbe
- [ ] obrazovanje na daljinu
- [ ] terenska nastava
- [x] samostalni zadaci
- [x] multimedija i mreža
- [x] laboratorij
- [ ] mentorski rad
- [ ] ostalo ___________________

### Komentari

Nastava se izvodi kombinirajući rad u učionici i računalnom laboratoriju uz primjenu sustava za udaljeno učenje. Studenti će kod upisa kolegija biti upućeni na korištenje alata iz sustava.

### Obavezna literatura (u trenutku prijave prijedloga studijskog programa)

1. Philip Hunter. Network Operating Systems. (Addison-Wesley, 1995).
1. Arash Habibi Lashkari. Mobile Operating Systems and Programming: Mobile Communications. (VDM Verlag Dr. Müller, 2011).
1. Skripte, prezentacije i ostali materijali za učenje dostupni u e-kolegiju.

### Dopunska literatura (u trenutku prijave prijedloga studijskog programa)

1. Leo Budin, Marin Golub, Domagoj Jakobović. Operacijski sustavi. (Element, 2010).
1. Christian Benvenuti. Understanding Linux Network Internals: Guided Tour to Networking on Linux. (O'Reilly Media, 2009).
1. Reto Meier, Ian Lake. Professional Android. (Wrox, 2018).
1. Jonathan Levin, MacOS and iOS Internals. (Technologeeks Press, 2016).

### Načini praćenja kvalitete koji osiguravaju stjecanje izlaznih znanja, vještina i kompetencija

Predviđa se periodičko provođenje evaluacije s ciljem osiguranja i kontinuiranog unapređenja kvalitete nastave i studijskog programa (u okviru aktivnosti Odbora za upravljanje i unapređenje kvalitete Odjela za informatiku). U zadnjem tjednu nastave provodit će se anonimna evaluacija kvalitete održane nastave od strane studenata. Provest će se i analiza uspješnosti studenata na predmetu (postotak studenata koji su položili predmet i prosjek njihovih ocjena).

### Mogućnost izvođenja na stranom jeziku

Nema.

## OBVEZE, PRAĆENJE RADA I VREDNOVANJE STUDENATA

| VRSTA AKTIVNOSTI | ECTS | ECTS -- PRAKTIČNI RAD | ISHODI UČENJA | SPECIFIČNA AKTIVNOST | METODA PROCJENJIVANJA | BODOVI MAX. |
| ---------------- | ---- | --------------------- | ------------ | -------------------- | --------------------- | ----------- |
| Pohađanje nastave | 2 | 1 | I1--I8 | Prisutnost studenata i odgovaranje na pitanja nastavnika | Popisivanje (evidencija) | 0 |
| Seminarski rad | 1 | 1 | I2, I7 | Dvije domaće zadaće | Ovisno o stupnju točnosti i potpunosti | 40 |
| Projekt | 0,5 | 0,5 | I6, I7 | Praktični projektni zadatak | Ovisno o stupnju točnosti i potpunosti | 10 |
| Kontinuirana provjera znanja | 1 | 0 | I1, I3, I4 | Test na Merlinu | Ovisno o stupnju točnosti i potpunosti | 20 |
| Završni ispit | 0,5 | 0 | I5, I8 | Test na Merlinu | Ovisno o stupnju točnosti i potpunosti | 30 |
| **UKUPNO** | **5** | **2,5** |   |   |   | **100** |

### Obveze i vrednovanje studenata

#### 1. Pohađanje nastave

Nastava se odvija prema mješovitom modelu u kombinaciji klasične nastave u učionici i online nastave uz pomoć sustava za e-učenje prema rasporedu koji je prikazan je tablicom u nastavku. Studenti su dužni koristiti sustav za e-učenje Merlin ([moodle.srce.hr/2022-2023/](https://moodle.srce.hr/2022-2023/)) gdje će se objavljivati informacije o predmetu, materijali za učenje, zadaci za vježbu, zadaci za domaće zadaće te obavijesti vezane za izvođenje nastave (putem foruma *Obavijesti*).

Studenti su dužni redovito pohađati nastavu, aktivno sudjelovati tijekom nastave te izvršavati aktivnosti predmeta u okviru sustava Merlin koje će nastavnici najavljivati putem foruma.

#### 2. Seminarski rad

Tijekom semestra studenti će za domaću zadaću napraviti dva seminarska rada.

Prvi seminarski rad pokrivat će formiranje oblaka namijenjenog za izvođenje zadane aplikacije i u njemu će student moći ostvariti maksimalno 25 bodova, a drugi seminarski rad će uključivati razvoj, dokumentiranje i postavljanje na mobilni uređaj mobilne aplikacije koja koristi senzore te će na njoj student moći ostvariti maksimalno 15 bodova.

Za stjecanje prava pristupa završnom ispitu potrebno je ostvariti barem 50% od maksimalnog broja bodova na svakom od seminarskih radova.

#### 3. Projekt

Tijekom semestra student će u okviru projekta izvesti profiliranje razvijene mobilne aplikacije i analizirati dobivene podatke. Na taj način će moći skupiti maksimalno 10 bodova.

Za stjecanje prava pristupa završnom ispitu potrebno je ostvariti barem 50% od maksimalnog broja bodova na projektu.

#### 4. Kontinuirana provjera znanja

Tijekom semestra pisat će se kolokvij u obliku testa na Merlinu koji će uključivati pitanja i zadatke iz dijela gradiva predavanja i na njemu će student moći skupiti maksimalno 20 bodova.

#### 5. Završni ispit

Završni ispit je test na Merlinu koji uključuje pitanja i zadatke iz čitavog gradiva predavanja i na njemu će student moći skupiti maksimalno 30 bodova.

Završni ispit se smatra položenim samo ako na njemu student postigne minimalno 50%-tni uspjeh (ispitni prag je 50% uspješno riješenih zadataka).

### Ocjenjivanje

Kontinuiranim radom tijekom semestra na prethodno opisani način studenti mogu ostvariti najviše 70 ocjenskih bodova, a da bi mogli pristupiti završnom ispitu moraju ostvarili 50% i više bodova (minimalno 35) te zadovoljiti ostale postavljene kriterije.

Studenti koji su skupili najmanje 35 ocjenskih bodova i zadovoljiti ostale postavljene kriterije, mogu pristupiti završnom ispitu.

Ukoliko je završni ispit prolazan, skupljeni bodovi će se pribrojati prethodnima i prema ukupnom rezultatu formirati će se pripadajuća ocjena. U suprotnom, student ima pravo pristupa završnom ispitu još 2 puta (ukupno do 3 puta).

#### Konačna ocjena

Donosi se na osnovu zbroja svih bodova prikupljenih tijekom izvođenja nastave prema sljedećoj skali:

- A -- 90%--100% (ekvivalent: izvrstan 5)
- B -- 75%--89,9% (ekvivalent: vrlo dobar 4)
- C -- 60%--74,9% (ekvivalent: dobar 3)
- D -- 50%--59,9% (ekvivalent: dovoljan 2)
- F -- 0%--49,9% (ekvivalent: nedovoljan 1)

### Ispitni rokovi

Redoviti:

- 7\. veljače 2023.
- 21\. veljače 2023.

Izvanredni:

- 7\. ožujka 2023.
- 12\. rujna 2023.

## RASPORED NASTAVE -- zimski (5.) semestar ak. god. 2022./2023.

Nastava će se na predmetu odvijati u zimskom semestru prema sljedećem rasporedu:

- predavanja: utorkom od 10:00 do 11:30 u O-358
- vježbe: utorkom od 16:00 do 17:30 u O-366

| Tj. | Datum | Vrijeme | Prostor | Tema | Nastava | Izvođač |
| --- | ----- | ------- | ------- | ---- | ------- | ------- |
| 1. | 4. 10. 2022. | 10:00--11:30 | O-358 | Funkcije mrežnih operacijskih sustava: podrška izvođenju procesa, detekcija hardvera | P1 | izv. prof. dr. sc. Božidar Kovačić |
| 1. | 5. 10. 2022. | 16:00--17:30 | O-366 | Primjeri usluga mrežnih operacijskih sustava. Rad s Docker kontejnerima aplikacija i usluga | V1 | Matea Turalija |
| 2. | 11. 10. 2022. | 10:00--11:30 | O-358 | Funkcije mrežnih operacijskih sustava: izvođenje protokola | P2 | izv. prof. dr. sc. Božidar Kovačić |
| 2. | 12. 10. 2022. | 16:00--17:30 | O-366 | Rad s višekontejnerskim aplikacijama i uslugama korištenjem Docker Compose | V2 | Matea Turalija |
| 3. | 18. 10. 2022. | 10:00--11:30 | O-358 | Funkcije mrežnih operacijskih sustava: web servisi | P3 | izv. prof. dr. sc. Božidar Kovačić |
| 3. | 19. 10. 2022. | 16:00--17:30 | O-366 | Kontejneri bez pohrane stanja i s pohranom stanja | V3 | Matea Turalija |
| 4. | 25. 10. 2022. | 10:00--11:30 | O-358 | Funkcije mrežnih operacijskih sustava: sigurnost | P4 | izv. prof. dr. sc. Božidar Kovačić |
| 4. | 26. 10. 2022. | 16:00--17:30 | O-366 | Izrada vlastitih kontejnera i kompozicija kontejnera | V4 | Matea Turalija |
| 5. | 2. 11. 2022. | 16:00--17:30 | O-366 | Replikacija i skaliranje usluga | V5 | Matea Turalija |
| 6. | 8. 11. 2022. | 10:00--11:30 | O-358 | Implementacije datotečnog sustava, imenovanja i replika u mrežnim operacijskim sustavima | P5 | izv. prof. dr. sc. Božidar Kovačić |
| 6. | 9. 11. 2022. | 16:00--17:30 | O-366 | Kontejnerizacija vlastitih aplikacija | V6 | Matea Turalija |
| 7. | 15. 11. 2022. | 10:00--11:30 | O-358 | Mrežni protokoli u mrežnim operacijskim sustavima | P6 | izv. prof. dr. sc. Božidar Kovačić |
| 7. | 16. 11. 2022. | 16:00--17:30 | O-366 | Umrežavanje kontejnera | V7 | Matea Turalija |
| 8. | 22. 11. 2022. | 10:00--11:30 | O-358 | Podržanost web servisa u mrežnim operacijskim sustavima | P7 | izv. prof. dr. sc. Božidar Kovačić |
| 8. | 23. 11. 2022. | 16:00--17:30 | O-366 | Povezivanje kontejnera i virtualnih strojeva opće namjene | V8 | Matea Turalija |
| 9. | 29. 11. 2022. | 10:00--11:30 | O-358 | Sigurnost mrežnih operacijskih sustava: autentifikacija i autorizacije | P8 | izv. prof. dr. sc. Božidar Kovačić |
| 9. | 30. 11. 2022. | 16:00--17:30 | O-366 | Povezivanje kontejnera i virtualnih strojeva specifične namjene | V9 | Matea Turalija |
| 10. | 6. 12. 2022. | 10:00--11:30 | O-359 | **Kolokvij** | P9 | izv. prof. dr. sc. Božidar Kovačić |
| 10. | 7. 12. 2022. | 16:00--17:30 | O-366 | Zapis infrastrukture u obliku koda | V10 | Matea Turalija |
| 11. | 13. 12. 2022. | 10:00--11:30 | O-358 | Sigurnost mrežnih operacijskih sustava: kontrola pristupa resursima, restrikcije u sustavu | P10 | izv. prof. dr. sc. Božidar Kovačić |
| 11. | 14. 12. 2022. | 16:00--17:30 | O-366 | **Rok za predaju 1. seminarskog rada.** Osnove korištenja NativeScripta na mobilnim operacijskim sustavima | V11 | Matea Turalija |
| 12. | 20. 12. 2022. | 10:00--11:30 | O-358 | Arhitektura operacijskih sustava za mobilne uređaje | P11 | izv. prof. dr. sc. Božidar Kovačić |
| 12. | 21. 12. 2022. | 16:00--17:30 | O-366 | Korištenje NativeScripta s JavaScript bibliotekama i okvirima na mobilnim operacijskim sustavima | V12 | Matea Turalija |
| 13. | 10. 1. 2023. | 10:00--11:30 | O-358 | Upravljanje aktivnosti pri izvođenju aplikacija na mobilnim operacijskim sustavima | P12 | izv. prof. dr. sc. Božidar Kovačić |
| 13. | 11. 1. 2023. | 16:00--17:30 | O-366 | Otklanjanje pogrešaka aplikacija na mobilnim operacijskim sustavima | V13 | Matea Turalija |
| 14. | 17. 1. 2023. | 10:00--11:30 | O-358 | Komunikacija u operacijskim sustavima za mobilne uređaje: obrada zahtjeva korisnika primjenom zaslona osjetljivog na dodir, upravljanje senzorima mobilnih uređaja, podržanost mrežnih servisa | P13 | izv. prof. dr. sc. Božidar Kovačić |
| 14. | 18. 1. 2023. | 16:00--17:30 | O-366 | **Rok za predaju 2. seminarskog rada.** Profiliranje aplikacija na mobilnim operacijskim sustavima | V14 | Matea Turalija |
| 15. | 24. 1. 2023. | 10:00--11:30 | O-358 | Servisi operacijskih sustava za mobilne uređaje | P14 | izv. prof. dr. sc. Božidar Kovačić |
| 15. | 25. 1. 2023. | 16:00--17:30 | O-366 | **Rok za predaju projekta.** Pregled ostalih razvojnih okruženja, okvira i biblioteka na mobilnim operacijskim sustavima | V15 | Matea Turalija |
| 16. | 31. 1. 2022. | 10:00--11:30 | O-358 | Sigurnost operacijskih sustava za mobilne uređaje | P15 | izv. prof. dr. sc. Božidar Kovačić |

P -- predavanja  
V -- vježbe

Napomena: Moguće su izmjene rasporeda nastave. Za nove verzije rasporeda potrebno je pratiti obavijesti u e-kolegiju.
