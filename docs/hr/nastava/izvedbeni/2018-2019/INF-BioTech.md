# Detaljni izvedbeni nastavni plan za kolegij: INFORMATIKA

**Akademska godina:** 2018./2019.  
**Studij:** Preddiplomski studij Biotehnologija i istraživanje lijekova  
**Kod kolegija:** BIL103  
**ECTS bodovi:** 3  
**Jezik na kojem se izvodi kolegij:** Hrvatski  
**Nastavno opterećenje kolegija:** 30 sati (10P + 20V)  
**Preduvjeti za upis kolegija:** Nema

## Nositelj kolegija i kontakt podaci

**Titula i ime:** doc. dr. sc. Sanja Čandrlić  
**Adresa:** [Ulica Radmile Matejčić 2](https://www.openstreetmap.org/way/436306129), soba O-515  
**Telefon:** 051/584-706  
**E-mail:** sanjac@inf.uniri.hr  
**Web stranica:** [portal.uniri.hr/Portfelj/Index/487](https://portal.uniri.hr/Portfelj/Index/487)

## Vrijeme konzultacija

Po dogovoru e-mailom.

## Izvođači i nastavna opterećenja (suradnici, asistenti, tehničar/laborant)

**Titula i ime:** v. pred. dr. sc. Vedran Miletić (10P + 20V)

**Adresa:** [Ulica Radmile Matejčić 2](https://www.openstreetmap.org/way/436306129), soba O-520

**Telefon:** 051/584-717

**E-mail:** vmiletic@inf.uniri.hr

**Web stranica:** [vedran.miletic.net](https://vedran.miletic.net/)

## Obavezna literatura

1. Grundler, Darko. Primijenjeno računalstvo (Sveučilišni udžbenik), Graphis, Zagreb, 2000.
1. Sadržaji pripremljeni za učenje putem sustava za učenje uz vlastite bilješke i materijale s predavanja i vježbi.

## Preporučena dodatna literatura (izborna)

1. Grundler, Gvozdanović, Ikica, Kos, Lipljin, Milijaš, Srnec, Zvonarek: ECDL, Europska računalna diploma, PRO-MIL, Varaždin, 2005.
1. Originalni priručnici proizvođača i vodiči za operacijske sustave i programske pakete koji se koriste na vježbama.

## Opis predmeta (sažetak i ciljevi kolegija)

Kolegij je namijenjen pripremi studenata biotehnologije za obrade podataka iz tog područja. Kao takav, sadržaj kolegija je usmjeren na:

- utvrđivanje, ujednačavanje i nadograđivanje temeljnih informatičkih znanja koje su studenti stekli tijekom srednjoškolskog obrazovanja bez obzira na vrstu obrazovnog profila s ciljem ujednačavanja informatičkog znanja
- usvajanje znanja o temeljnim pojmovima suvremene informacijske tehnologije, principima rada računalnog sustava (sklopovske i programske podrške), računalnih mreža i baza podataka, paralelne obrade podataka, te distribuiranih i heterogenih sustava
- upoznavanje sa naprednim računalnim sustavima koja se koriste u biotehnologiji

## Ishodi učenja

Po završetku kolegija studenti će moći:

1. Razlikovati i objasniti temeljne pojmove informacijske i računalne tehnologije
1. Definirati i razlikovati elemente računalnog sustava (sklopovlja i programske podrške)
1. Interpretirati princip i način rada računalnog sustava
1. Objasniti princip rada te primijeniti operacijske sustave
1. Objasniti načine povezivanja računala u računalne mreže (internet)
1. Primijeniti osnovne internet i mrežne servise
1. Objasniti način rada paralelne obrade podataka
1. Objasniti način rada distribuiranih i heterogenih računalnih sustava

## Detaljni sadržaj kolegija (teme/naslovi predavanja, seminara i vježbi)

### Predavanja

P1. Razvoj računala i interneta  
P2. Superračunala i znanstveni softver  
P3. Intelektualno vlasništvo nad softverom, podacima i znanstvenim radovima  
P4. Kemoinformatika i bioinformatika  
P5. Posjet [muzeju starih računala i informatičke tehnologije PEEK&POKE](https://www.peekpoke.hr/) s osvrtom

### Vježbe

V1. Rad sa osnovnim funkcijama i postavljanje operacijskog sustava ([Ubuntu](https://ubuntu.com/), [Fedora](https://fedoraproject.org/), [Anaconda](https://fedoraproject.org/wiki/Anaconda))  
V2. Osnove programiranja za kemoinformatiku i bioinformatiku ([Python](https://www.python.org/), [NumPy](https://www.numpy.org/), [Matplotlib](https://matplotlib.org/), [pandas](https://pandas.pydata.org/))  
V3. Simboličko računanje ([SymPy](https://www.sympy.org/)). Crtanje molekula ([RDKit](https://www.rdkit.org/)). Obrada dokumenata koji sadrže kemijske molekularne formule i jednadžbe ([LaTeX](https://www.latex-project.org/), [Beamer](https://ctan.org/pkg/beamer), [mhchem](https://ctan.org/pkg/mhchem))  
V4. Baze podataka i postojeća programska podrška u kemoinformatici i bioinformatici ([KEGG](https://www.genome.jp/kegg/), [ChEMBL](https://www.ebi.ac.uk/chembl/), [RCSB PDB](https://www.rcsb.org/), [UniProt](https://www.uniprot.org/), [GPCRdb](https://gpcrdb.org/), [Avogadro](https://avogadro.cc/), [Open Babel](https://openbabel.org/), [PyMOL](https://pymol.org/), [UGENE](https://ugene.net/))  
V5. Kolokvij

## Obveze, način praćenja i vrednovanje studenata

### Pohađanje nastave

Pohađanje nastave je obavezno i nastavnici vode evidenciju pohađanja za svakoga studenta. Prisustvovanje i aktivno sudjelovanje na satu nose do 10 ocjenskih bodova.

Predavanja se izvode u bloku od 2 sata prema rasporedu.

Vježbe se izvode na računalima u bloku od 4 sata prema rasporedu. Na vježbama studenti trebaju utvrditi osnove informatičke pismenosti, te korištenje računarskih sustava koja se koriste u biotehnologiji.

Osim prisustvovanja klasičnoj nastavi na predavanjima i vježbama studenti su dužni koristiti **e-sustav za učenje Merlin** ([moodle.srce.hr/2018-2019/](https://moodle.srce.hr/2018-2019/)).

### Seminar

Seminarski rad podrazumijeva samostalnu izradu PowerPoint prezentacije na odabranu informatičku ili bioinformatičku temu o kojoj će se sadržaji prikupiti pretraživanjem weba. Bodovati će se kvaliteta, sadržaj i aktualnost obrađene teme (do maksimalnih 20 bodova).

### Provjera znanja (kolokvij)

Kontrolna zadaća (kolokvij) uključivati će praktične zadatke s vježbi, student će moći skupiti maksimalnih 40 bodova.

### Ispit

Ispit je usmeni, te uključuje prezentaciju seminarskog rada, te teorijska pitanja s predavanja i praktična s vježbi. Ispit nosi udio od maksimalno 30 ocjenskih bodova, a smatra se položenim samo ako na njemu student postigne minimalno 50%-ni uspjeh (ispitni prag je 50% uspješno riješenih zadataka).

Na prethodno opisani način (pohađanje nastave, seminar, kolokvij, ispit) studenti mogu skupiti 100 ocjenskih bodova.

## Ispitni rokovi

1\. ispitni rok će se održati 10. 7. 2019. u prostoriji O-366 s početkom u 12:00.  
2\. ispitni rok će se održati 17. 7. 2019. u prostoriji O-366 s početkom u 10:00.  
3\. ispitni rok će se održati 4. 9. 2019. u prostoriji O-359 s početkom u 09:00.  
4\. ispitni rok će se održati 6. 9. 2019. u prostoriji O-359 s početkom u 09:00.

## Formiranje ocjene (prema Pravilniku o studijima Sveučilišta u Rijeci)

Studenti tijekom kontinuirane nastave mogu steći maksimalno 70% ocjenskih bodova, a na završnom ispitu 30%. Studenti koji su tijekom kontinuiranog dijela nastave ostvarili:

- od 0 do 34,9% ocjenskih bodova ne mogu pristupiti završnom ispitu
- više od 35% ocjenskih bodova mogu pristupiti završnom ispitu.

Prema postignutom ukupnom broju ocjenskih bodova dodjeljuju se sljedeće konačne ocjene:

| Postotak usvojenog znanja i vještina | ECTS ocjena | Brojčana ocjena |
| ------------------------------------ | ----------- | --------------- |
| 90% do 100% | A | Izvrstan (5) |
| 75% do 89,9% | B | Vrlo dobar (4) |
| 60% do 74,9% | C | Dobar (3) |
| 50% do 59,9% | D | Dovoljan (2) |
| 0% do 49,9% | F | Nedovoljan (1) |

## Raspored nastave

| Datum | Grupa | Vrijeme | Mjesto | Oblik nastave | Izvođač |
| ----- | ----- | ------- | ------ | ------------- | ------- |
| 1. 7. 2019. | svi | 10:00--11:30 | O-S32 | P1 | v. pred. dr. sc. Vedran Miletić |
| 1. 7. 2019. | svi | 11:45--13:15 | O-S32 | P2 | v. pred. dr. sc. Vedran Miletić |
| 2. 7. 2019. | svi | 10:00--11:30 | O-S32 | P3 | v. pred. dr. sc. Vedran Miletić |
| 2. 7. 2019. | svi | 11:45--13:15 | O-S32 | P4 | v. pred. dr. sc. Vedran Miletić |
| 3. 7. 2019. | svi | 10:00--11:30 | Muzej PEEK&POKE | P5 | v. pred. dr. sc. Vedran Miletić |
| 4. 7. 2019. | svi | 8:30--12:00 | O-366 | V1 | v. pred. dr. sc. Vedran Miletić |
| 5. 7. 2019. | svi | 8:30--12:00 | O-366 | V2 | v. pred. dr. sc. Vedran Miletić |
| 8. 7. 2019. | svi | 10:00--13:30 | O-366 | V3 | v. pred. dr. sc. Vedran Miletić |
| 9. 7. 2019. | svi | 10:00--13:30 | O-366 | V4 | v. pred. dr. sc. Vedran Miletić |
| 10. 7. 2019. | svi | 8:00--11:30 | O-366 | V5 | v. pred. dr. sc. Vedran Miletić |

## Dodatne informacije

Izvođač nastave zadržava pravo izmjene rasporeda.

## Način praćenja kvalitete i uspješnosti izvedbe

Kroz ustrojeni sustav osiguranja kvalitete Odjela za biotehnologiju.

## Akademska čestitost

Studenti su dužni poštovati načela akademske čestitosti te se upućuju na dokumente Sveučilišta u Rijeci: *Etički kodeks Sveučilišta u Rijeci* te *Etički kodeks za studente*.
